\section{Висновки}

В даній курсовій роботі ми спробували реалізувати систему контролю автомобіля на базі нейромережі прямого поширення сигналу, дослідити коректність та адекватність управління, реалізованого нею. 

Нами була створена інтерактивна програма, яка забезпечує візуалізацію віртуального середовища та руху керованого автомобіля у ньому, а також кілька додаткових можливостей, зокрема наглядна візуалізація поля зору (рис.~\ref{screenshot}).
\begin{figure}[bth] \begin{center}
\includegraphics[width=0.8\textwidth]{screenshot.eps}
\caption{Інтерфейс програми} \label{screenshot}
\end{center} \end{figure}

Результати не можна охарактеризувати однозначно. З однієї сторони, система контролю на базі нейромережі достатньо добре керувала автомобілем, успішно оминаючи перешкоди та забезпечуючи безперервний рух автомобіля в середовищі, про яке вона не мала жодної попередньої інформації. Більше того, для підвищення рівня ``природності'' керування, системі контролю надавалася лише інформація про об'єкти, які попадали в поле зору автомобіля, що являло собою сектор з визначеним радіусом (дальністю бачення) та центральним кутом (кутом огляду). Базуючись лише на даних про віддаль до найближчих об'єктів в полі зору, система контролю забезпечувала завчасне оминання перешкоди з плавною зміною швидкості та напрямку руху автомобіля. Очевидно, що велику роль в досягненні вказаної природності та адекватності керування відіграла вдало підібрана навчальна множина.

З іншого боку, найбільшою проблемою, з якою довелося зіткнутися, була наявність ситуацій, в яких автомобіль зупинявся і система контролю не могла вивести його з нерухомого стану. Це, зокрема, ситуація, подана на рис.~\ref{stuck}, в якій автомобіль заїхав у глухий кут і застряг, не зумівши здійснити розворот назад. Ми вже частково розглянули цю проблему та можливі варіанти її рішення, які тим не менше, здаються нам не надто хорошими. 

Слід зазначити, що ще однією причиною (окрім вказаної обмеженості визначеного стану динамічної системи) такої поведінки є особливість фізичної моделі автомобіля. Мається на увазі природа автомобіля "--- для того щоб здійснити поворот, чи, тим більше, розворот, автомобіль повинен здійснювати поступальний рух, що в умовах, коли вже відбулося ``застрягання'' дуже проблематично. Можливим розв'язанням даної проблеми є зміна типу транспортного засобу, керованого системою керування на базі нейромережі. Якщо взяти транспортний засіб, здатний здійснювати поворот без поступального руху, то можна значно зменшити ймовірність застрягання керованого засобу. Таким транспортним засобом, для прикладу, може бути танк, в якому шляхом незалежного обертання гусениць в різні сторони можна домогтися розвороту на будь-який кут, стоячи при цьому на місці.

Ще одним перспективним вдосконаленням нашої системи контролю може бути застосування нейромереж іншого, ніж застосованого нами багатошарового персептрона, типу. Перейшовши до використання інших типів мереж, можна домогтися навчання без вчитиля, тобто шляхом ``проб та помилок'', що, крім потенційного підвищення якості управління динамічною системою, має ще один позитивний момент "--- позбавлення необхідності створення навчальної множини та трудомісткого і нетривіального підбору параметрів навчальних прикладів. Застосування інших типів нейромереж потребує більш детального дослідження.
