%\addcontentsline{toc}{section}{Постановка задачі}
%\begin{center}
%\LARGE{Постановка задачі}
%\end{center}
\section{Постановка задачі}

Нашею задачею є реалізація системи контролю автомобіля, яка забезпечує безперервний рух у віртуальному середовищі з огинанням перешкод. Це завдання є, фактично, застосуванням теорії керування, або, якщо бути більш точним, то використання апарату нейромереж в теорії керування.

Таким чином, наша робота "--- це створення функції керування автомобілем. Для її реалізації потрібно насамперед визначити функцію стану, на базі якої функція керування буде приймати рішення, та параметри динамічної системи (автомобіля), якими функція керування буде впливати на поведінку автомобіля для досягнення бажаного результату.

За стан системи ми вибрали інформацію про наявність та дальність видимих об'єктів. Автомобіль має власне поле зору, визначене певними значеннями кута огляду та дальності бачення. Все поле зору ділиться на три рівні частини. Після цього для кожної частини визначається числове значення з діапазону $[0, 1]$, яке відповідає відносній відстані об'єкта, що попадає в цю частину. Таким чином, якщо автомобіль дотикається до певного об'єкта, то значення параметра буде рівне 0, якщо ж об'єкта в заданій частині поля зору немає або об'єкт знаходиться на максимальній видимій відстані, то відповідний параметр буде рівний 1. Таким чином стан системи буде визначатеся трьома дійсними параметрами. 

Параметри динамічної системи, які визначає функція керування "--- це прискорення автомобіля та кут повороту керма. Обидва параметри знаходяться в діапазоні $[-1,1]$. В випадку прискорення від'ємне значення відповідає гальмуванню або руху автомобіля назад, в залежності від того, в яку сторону рухається автомобіль в даний момент. Для кута повороту значення -1 відповідає максимальному повороту наліво, 0 "--- руху прямо, -1 "--- максимальному повороту направо.

Функцію управління ми реалізували на базі багатошарової нейромережі прямого поширення, яка була заздалегідь навчена на вибірці з кількох десятків навчальних наборів даних. На вхід нейромережі подавався певний стан автомобіля і йому співставлялися бажані значення акселерації та повороту. Навчання нейромережі проводилося за алгоритмом \emph{зворотного поширення помилки (back propagation learning)}.

Водночас, для перевірки роботи системи керування автомобілем потрібне віртуальне середовище, яке б давало змогу наочно спостерігати за поведінкою керованого автомобіля. Це віртуальне середовище було реалізовано з використанням бібліотеки 3D-графіки OpenGL. В силу своєї нетривіальності, реалізація цього середовища становить собою вагому частину всієї роботи. Таким чином, курсова робота складаєтсья з двох взаємопов'язаних частин "--- реалізація віртуального середовища та системи контролю.
