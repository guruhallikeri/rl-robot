%\addcontentsline{toc}{section}{Вступ}
%\begin{center}
%\LARGE{Вступ}
%\end{center}
\section{Вступ}
\large

Штучні нейронні мережі "--- це технологія, яка сягає своїм корінням в кілька наукових дисциплін: нейрофізіологію, математику, статистику, фізику, комп'ютерні науки та техніку. Гнучкість нейромереж та їх широкі можливості роблять нейромережі цікавим об'єктом дослідження, який, щоправда, в силу своєї новизни є ще недостатньо добре вивченим, що ускладнює використання його на практиці, оскільки потребує нетривіальної адаптації для кожної конкретної задачі.

Нейромережі успішно застосовуються в різноманітних практичних задачах, таких як: моделювання, аналіз часових рядів, розпізнавання образів, обробка сигналів і управління, завдяки одній дуже важливій властивості "--- здатності навчатися на основі даних з участю вчителя чи без його втручання\cite{Hay06}.  

Предметом нашого дослідження є використання нейромереж у теорії керування. Нейромережа є універсальним засобом моделювання довільної функції. В нашому випадку цією функцією є функція керування, яка в якості параметрів приймає стан зовнішнього середовища, а на вихід видає потрібні параметри управління підконтрольним об'єктом. Застосування нейромережі в теорії керування є цікавим з точки зору ``природності'' поведінки системи. Завдяки нелінійній природі нейромережі можна спробувати домогтися адекватної реакції нейромережі в нових для неї умовах, які не були передані їй в навчальних даних. В силу цього поведінка контрольованої нейромережею системи буде значно ближчою до поведінки системи, контрольованої людиною, ніж при використанні інших засобів контролю.

Щоб перевірити ці припущення, ми поставили собі за мету створити автоматичну систему контролю (``автопілот'') автомобіля, використовуючи для цього нейромережу. Основним завдання автопілота автомобіля є самостійний рух в віртуальному середовищі та оминання перешкод, які зустрічаються на шляху авто.
Щоб якомога краще наблизити поведінку автопілота до людської поведінки, система керування автомобілем ``бачить'' лише об'єкти, які потрапляють у задане поле зору, обмежене певним кутом та дальністю огляду. На основі даних про видимі перешкоди система контролю (нейромережа) робить рішення про необхідну зміну прискорення та повороту керма автомобіля.

Для того, щоб домогтися потрібної поведінки, нейромережа проходила навчання на навчальній вибірці, в якій були закладені знання про бажану реакцію системи в декількох основних ситуаціях. Для ефективного випробовуваня різних конфігурацій нейромереж та наборів навчальних даних, був створений редактор з функціями редагування нейромереж та їх навчання алгоритмом зворотного поширення помилки 	(back propagation learning).

Оскільки реалізація автопілота на базі фізичної моделі автомобіля доволі проблематична, було прийнято рішення створити віртуальне середовище, в якому можна було б досліджувати поведінку системи керування. Для реалізації віртуального середовища була використана технологія візуалізації 3D-графіки OpenGL. Також був створений редактор віртуального середовища, завдяки якому вдалося перевірити роботу автопілота у різних умовах та ситуаціях.
