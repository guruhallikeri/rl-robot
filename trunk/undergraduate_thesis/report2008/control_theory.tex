\section{Поняття про теорію керування}

\emph{Теорія керування} є наукою про засади та методи управління різноманітними системами, процесами і об'єктами\cite{Wik08}. Основний принцип теорії керування: на базі аналізу \emph{об'єкту управління} (ОУ) синтезується його \emph{математична модель}; потім на основі інформації про бажані характеристики ходу процесу або про мету управління синтезується \emph{алгоритм управління} (АУ). Дана область знань інтенсивно розвивається і знаходить широке застосування в сучасній техніці.

Проблеми керування реальними системами у вік швидкого науково-технічного розвитку набувають значної важливості та актуальності. В цьому напрямку викликає значний інтерес керування системами з позицій оптимізації певних характеристик системи, наприклад, максимізації дальності польоту літального апарату, максимізації прибутку підприємства, мінімізації енергії або витрат, необхідних для досягнення певного цільового стану, мінімізації відхилення траєкторії руху системи від заданої та ін. Можна навести ще багато подібних задач. Знаходження та дослідження керування, за допомогою якого може бути досягнута задана ціль шляхом оптимізації певного критерію, складає фундаментальну основу теорії керування\cite{KL01}. 

Для постановки задач оптимального керування необхідно, в першу чергу, визначити цільову функцію оптимізаційного процесу. З цією метою потрібно зробити відповідне формулювання задачі у фізичній формі і переклад цього фізичного опису на формальну мову математичних співвідношень. Для здійснення ефективного керування процесом необхідно знати поточний стан системи, охарактеризувати процес за допомогою адекватної математичної моделі, залежної від дії різноманітних зовнішніх факторів. За умови відомої функції цілі, стану і параметрів системи можна ставити задачу знаходження найкращого керування, яке оптимізує цільову функцію.

Загальна схема системи керування з зворотнім зв'язком\cite{Wik08} подана на рис.~\ref{control_scheme}.
\begin{figure}[htb] \begin{center}
\includegraphics[width=0.8\textwidth]{feedback_loop.eps}
\caption{Схема системи керування з зворотнім зв'язком} \label{control_scheme}
\end{center} \end{figure}

\emph{Контролер}, базуючись на власних ``знаннях'', здійснює управління \emph{динамічною системою}, генеруючи на виході \emph{керуючий сигнал}. Згенерований вихідний сигнал проходить через \emph{датчик контролю вихідного сигналу} і на вхід контролера подається певна оцінка сигналу контролера разом з \emph{бажаним вихідним сигналом}, що подається ззовні. Враховуючи оцінку фактичного вихідного сигналу та бажаний вихідний сигнал, контролер корегує власні ``знання'' таким чином, щоб покращити власну реакцію на поточний стан динамічної системи. Багатократне повторення даної схеми забезпечує вдосконалення реакції контролера, а отже і досягнення мети \emph{системи контролю}.
